<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Lettera rivista</title>
  <link rel="stylesheet" href="style.css" />
</head>
<body>
<h3
id="lettera-aperta-in-risposta-alla-consultazione-sul-modello-pay-or-ok"><strong>Lettera
aperta in risposta alla consultazione sul modello “Pay or
OK”</strong></h3>
<p><strong>Alla c.a. dell’Autorità Garante per la protezione dei dati
personali</strong></p>
<p>Con la presente intendiamo esprimere alcune considerazioni critiche e
osservazioni puntuali in merito alla consultazione pubblica attualmente
in corso, concernente l’utilizzo dei modelli cosiddetti “Pay or OK” da
parte di editori e piattaforme online.</p>
<hr />
<h4 id="una-cornice-interpretativa-fragile"><strong>1. Una cornice
interpretativa fragile</strong></h4>
<p>Fin dall’inizio, <strong>noi riteniamo che la logica alla base di
questa consultazione sia problematica e in larga parte
superflua</strong>. Il quadro normativo vigente, Regolamento (UE)
2016/679 (GDPR), è già di per sé <strong>sufficientemente
chiaro</strong> nel proibire o quantomeno limitare fortemente modelli
come “Pay or OK”. La normativa europea stabilisce infatti che il
consenso dell’interessato debba essere <strong>liberamente
prestato</strong> e non possa costituire la condizione obbligatoria per
accedere a un servizio quando il trattamento dei dati non è strettamente
necessario alla fornitura di tale servizio. Questo principio, sancito
nell’art. 7 GDPR (e ribadito dal relativo <strong>considerando
43</strong>), è stato più volte sottolineato anche nelle <strong>Linee
guida</strong> del WP29/EDPB in materia di consenso e trasparenza. Alla
luce di ciò, <strong>riaprire la discussione</strong> sulla liceità del
modello “Pay or OK” tramite una consultazione pubblica ci appare
<strong>ridondante</strong>, oltre che potenzialmente fuorviante.</p>
<p>In questo contesto, va ricordato che l’<strong>Opinione 8/2024
dell’EDPB</strong> (Comitato Europeo per la Protezione dei Dati) ha
affrontato specificamente il tema dei modelli “consenso o pagamento” con
l’obiettivo di garantire un’interpretazione uniforme delle norme in
tutta l’UE. Tale parere mirava a <strong>evitare frammentazioni</strong>
nei diversi Paesi, che risulterebbero dannose per il mercato unico e per
una concorrenza leale tra editori digitali. In altri termini, le
autorità europee hanno già cercato di <strong>armonizzare la
posizione</strong> su questo tema, proprio per scongiurare il rischio
che ogni Stato membro elabori criteri divergenti. Avviare oggi una
consultazione nazionale parallela rischia di indebolire questa coerenza
sovranazionale, costruendo una cornice interpretativa fragile e
disallineata rispetto al contesto europeo.</p>
<p>È vero che l’Opinione dell’EDPB si concentrava in origine sulle
<strong>“piattaforme online di grandi dimensioni”</strong>, ma essa
chiarisce esplicitamente che molti concetti chiave hanno <strong>portata
generale</strong>. Del resto, non esiste nel GDPR una definizione
univoca di <em>grande piattaforma</em>: tale qualifica va valutata
<strong>caso per caso</strong>, tenendo conto di diversi fattori, tra
cui:</p>
<ul>
<li><p><strong>Il numero di utenti</strong> coinvolti;</p></li>
<li><p><strong>La posizione di mercato</strong> detenuta dal
servizio;</p></li>
<li><p><strong>L’ampiezza e la scala geografica</strong> dei trattamenti
di dati effettuati.</p></li>
</ul>
<p>Questa impostazione significa che anche soggetti non immediatamente
annoverabili tra le “Big Tech” potrebbero, per <strong>struttura e mole
di dati trattati</strong>, rientrare di fatto nel novero delle
piattaforme di grande impatto. In altre parole, l’EDPB ha voluto evitare
facili etichette, privilegiando un approccio sostanziale: se un servizio
online esercita un’influenza notevole su milioni di utenti o realizza
trattamenti estesi di dati personali, i principi del GDPR vanno
applicati con uguale rigore, <strong>indipendentemente dalle etichette
dimensionali</strong>.</p>
<p>La consultazione pubblica avviata dal Garante, tuttavia, <strong>non
sembra distinguere in modo adeguato</strong> tra piccoli editori
indipendenti e grandi gruppi editoriali che centralizzano la gestione
dei dati personali. Trattare realtà così eterogenee come fossero
equivalenti rischia di compromettere sia la <strong>trasparenza</strong>
verso gli utenti, sia l’efficacia dell’operato dell’Autorità. Senza
criteri chiari e differenziati, il Garante si troverebbe costretto a
valutazioni <em>ex post</em> caso per caso, affrontando situazioni molto
diverse tra loro con il pericolo di decisioni incoerenti. Un approccio
indistinto, quindi, oltre a generare incertezza per gli operatori,
potrebbe tradursi in un inutile dispendio di risorse e in minor tutela
per gli interessati.</p>
<p>Il timore concreto è che, al termine di questa consultazione, possano
emergere <strong>linee guida nazionali</strong> che <strong>escludano a
priori</strong> dal concetto di “grande piattaforma” alcuni soggetti
che, per <strong>scala di trattamento o pratiche adottate</strong>,
dovrebbero invece esservi ricompresi. Ciò creerebbe una pericolosa
<strong>lacuna di tutela</strong>: determinati operatori potrebbero
sentirsi legittimati ad adottare il modello “Pay or OK” solo perché
formalmente considerati “piccoli”, nonostante il quadro normativo ne
<strong>vieti o fortemente limiti</strong> l’utilizzo a prescindere
dalle dimensioni aziendali. Si rischierebbe, insomma, di introdurre
<strong>eccezioni ingiustificate</strong> che indeboliscono la
protezione dei dati personali garantita dalle norme vigenti.</p>
<p>Vale la pena sottolineare che <strong>indicazioni chiare in materia
esistevano già</strong> a livello nazionale prima di questa
consultazione. Il Garante stesso, con le <strong>Linee guida del 10
giugno 2021</strong> sui cookie e altri strumenti di tracciamento, aveva
stabilito che non è lecito costringere l’utente a esprimere un consenso
per poter fruire dei contenuti di un sito (il cosiddetto <em>cookie
wall</em>), salvo offrire (caso per caso) un’alternativa realmente
conforme ai principi del GDPR. Nelle comunicazioni istituzionali
successive (dal 2022 in poi), l’Autorità ha più volte ribadito il
principio del <strong>consenso libero e informato</strong>,
stigmatizzando pratiche che configurano di fatto un <em>ricatto</em>
privacy. Anche a livello europeo, la linea non è cambiata: la recente
<strong>decisione della Commissione UE del 23 aprile 2025</strong> ha
sancito l’illegittimità del modello “Pay or OK” applicato da un
importante provider, confermando quanto già affermato dall’EDPB.
<strong>In definitiva, questa consultazione appare ridondante</strong>:
si rischia di rimettere in discussione principi già ampiamente delineati
dalle normative e dalle autorità, creando confusione interpretativa
anziché chiarire l’applicazione delle regole esistenti.</p>
<hr />
<h4 id="sul-modello-pay-or-ok-consenso-o-coercizione"><strong>2. Sul
modello “Pay or OK”: consenso o coercizione?</strong></h4>
<p><strong>(Risposta alla Domanda A)</strong></p>
<blockquote>
<p>“se sia da ritenersi compatibile con le finalità e la ratio della
vigente disciplina in materia di consenso al trattamento dei dati
personali, che esigono che il consenso sia, tra l’altro, libero e
consapevole…”</p>
</blockquote>
<p>Il modello “Pay or OK” (che qui preferisco definire “<strong>paga o
stacce</strong>”) <strong>non è compatibile con il Regolamento 2016/679
(GDPR)</strong>. Questa posizione è stata espressa chiaramente anche
dall’EDPB.</p>
<p>La scelta tra pagare in denaro o concedere i propri dati personali
<strong>non è libera</strong>, perché sfrutta <strong>la percezione
distorta del costo reale</strong>: l’utente tende naturalmente a
scegliere l’opzione che appare meno onerosa, pur non comprendendo fino
in fondo il valore dei propri dati personali.</p>
<p>Non si può parlare neppure di <strong>consenso informato</strong>,
quando si chiede di autorizzare <strong>centinaia di soggetti</strong>
(es. 948 partner sul sito del Corriere) a trattare i dati per scopi non
immediatamente comprensibili, ognuno con “interessi legittimi”
propri.</p>
<p>Il GDPR richiede un consenso <strong>specifico, informato,
inequivocabile</strong>. Il modello “paga o acconsenti” <strong>non
rispetta questi requisiti</strong>.</p>
<p>Va inoltre ricordata la recente <strong>sentenza della Corte
d’Appello di Bruxelles</strong>, che ha dichiarato
<strong>illegittimo</strong> il Transparency and Consent Framework
(TCF), su cui si basa l’intero meccanismo di raccolta dei consensi per
la pubblicità profilata.</p>
<p>Quanto detto <strong>non contraddice la direttiva 2019/770</strong>,
la quale permette sì l’uso dei dati come forma di pagamento, ma solo
<strong>nel rispetto pieno delle regole del consenso del GDPR</strong>.
La direttiva non autorizza uno scambio automatico e obbligato tra dati e
servizi, ma stabilisce che, anche pagando coi dati, devono restare
<strong>tutti i rimedi e le tutele previste</strong>.</p>
<hr />
<h4 id="quali-alternative-esistono"><strong>3. Quali alternative
esistono?</strong></h4>
<p><strong>(Risposta alla Domanda B)</strong></p>
<blockquote>
<p>“se e quali possibili alternative all’attuale binarietà delle
proposte commerciali indirizzate agli utenti per il tramite di sistemi
di Pay or Ok sussistano…”</p>
</blockquote>
<p>L’unica vera alternativa alla pubblicità profilata è la
<strong>pubblicità contestuale</strong>, che si basa sul contenuto della
pagina visitata, non sul tracciamento dell’utente. Questa <strong>non
richiede il consenso</strong>, semplifica l’accesso all’informazione e
tutela la privacy.</p>
<p>Il modello “Pay or OK” è una <strong>falsa dicotomia</strong>, che
favorisce gli attori dominanti (come Google) e vincola gli editori alle
loro politiche.</p>
<p>Gli utenti, storicamente, <strong>non hanno mai rifiutato la
pubblicità contestuale</strong>. Possono contestarne i formati
intrusivi, ma <strong>non la sua presenza</strong>. È perfettamente
lecito che un editore proponga abbonamenti, ma questi dovrebbero:</p>
<ul>
<li><p>Essere <strong>opzioni separate</strong>, non condizioni
iniziali;</p></li>
<li><p>Essere <strong>modulari</strong> (es. con/senza
pubblicità);</p></li>
<li><p>Non porre l’utente davanti al ricatto implicito: “o paghi, o
rinunci alla tua privacy”.</p></li>
</ul>
<hr />
<h4 id="come-garantire-consapevolezza-e-prevedibilità"><strong>4. Come
garantire consapevolezza e prevedibilità?</strong></h4>
<p><strong>(Risposta alla Domanda C)</strong></p>
<blockquote>
<p>“quali soluzioni siano idonee a garantire all’interessato
consapevolezza e piena prevedibilità degli effetti dell’eventuale
prestazione del consenso…”</p>
</blockquote>
<p>Perché l’utente sia davvero consapevole degli effetti del proprio
consenso, serve una <strong>scelta semplice e comprensibile</strong>.
Chiedere di autorizzare decine di finalità e centinaia di soggetti
<strong>non è realistico né accettabile</strong>.</p>
<p>Alternative più eque esistono già:</p>
<ul>
<li><p>Lettura gratuita di <strong>un numero limitato di
articoli</strong> (es. N al giorno/mese);</p></li>
<li><p>Abbonamenti <strong>progressivi</strong> (es. rimozione anche
della pubblicità contestuale);</p></li>
<li><p><strong>Ritorno alla pubblicità contestuale</strong>, che già
alcuni editori stanno adottando <strong>con successo</strong>, senza
perdita di ricavi.</p></li>
</ul>
<p>Il modello “Pay or OK” <strong>non può in alcun modo</strong> essere
considerato <strong>una base legittima di trattamento</strong>, né può
produrre un consenso valido.</p>
<p>Infine, l’idea di “pagare coi propri dati” può sembrare accettabile
in teoria, ma <strong>è inapplicabile nella realtà attuale</strong>
dell’economia dei dati. Il sistema è dominato da <strong>data broker
opachi e non controllabili</strong>, spesso legati a realtà molto
distanti dagli interessi degli utenti. L’utente perde così ogni potere
reale sui propri dati.</p>
<hr />
<h3 id="conclusione"><strong>Conclusione</strong></h3>
<p>Alla luce delle considerazioni giuridiche, tecniche e comportamentali
qui esposte, <strong>esprimiamo seria preoccupazione</strong> per una
consultazione che rischia di legittimare prassi non conformi al GDPR,
rafforzare squilibri di potere nel mercato dell’informazione e minare la
fiducia del cittadino nella protezione dei suoi diritti digitali.</p>
<p>Confidiamo che l’Autorità voglia tenere conto delle criticità
segnalate, e orientare le proprie linee guida <strong>verso un modello
realmente rispettoso della normativa europea, dell’interesse pubblico e
della dignità dell’individuo</strong>.</p>
<p><strong>Distinti saluti,</strong></p>
<h3 id="riferimenti-dataknightmare">Riferimenti Dataknightmare</h3>
<p>TBD</p>
<h3 id="lista-firmatari">Lista firmatari</h3>
<p>TBD</p>
</body>
</html>
