<h2
id="dataknightmare-il-modello-pay-or-ok-è-incompatibile-con-il-gdpr"><strong>DataKnightmare:
“Il modello ‘Pay or OK’ è incompatibile con il GDPR”</strong></h2>
<h3
id="una-lettera-aperta-al-garante-per-dire-no-al-baratto-dei-dati-personali"><strong>Una
lettera aperta al Garante per dire no al baratto dei dati
personali</strong></h3>
<p><strong>Milano, 24 maggio 2025</strong> — Il podcast
<strong>DataKnightmare.eu – l’algoritmico è politico</strong>, attivo da
9 anni nell’analisi critica dell’economia dei dati e delle violazioni
dei diritti online, ha redatto una lettera aperta indirizzata
all’<strong>Autorità Garante per la protezione dei dati
personali</strong>, in risposta alla consultazione pubblica sul
controverso modello “<strong>Pay or OK</strong>” (noto anche come “paga
o consenti”). La lettera, firmata dall’autore del podcast, Walter
Vannini, è disponibile per la sottoscrizione da parte di cittadini e
cittadine che ne condividano il contenuto.</p>
<h3 id="critiche-al-modello-pay-or-ok"><strong>Critiche al modello “Pay
or OK”</strong></h3>
<p>DataKnightmare contesta la <strong>legittimità giuridica</strong> e
l’<strong>equità sostanziale</strong> del modello che obbliga l’utente a
scegliere tra pagare un abbonamento o cedere i propri dati personali per
accedere ai contenuti. Questo meccanismo è considerato una falsa
dicotomia che sfrutta i limiti cognitivi dell’utente e mina la libertà
del consenso.</p>
<p>Nel podcast “Paga o stacce? Anche no.” (30 aprile 2024), Walter
Vannini afferma:</p>
<blockquote>
<p><em>«Se una piattaforma online offre solo una scelta binaria fra
l’essere profilati oppure pagare in denaro, tale scelta non può
ritenersi conforme al GDPR.»</em></p>
</blockquote>
<blockquote>
<p><em>«Un altro chiodo nella bara della pubblicità profilata, e di
chiodo in chiodo la seppelliremo.»</em></p>
</blockquote>
<blockquote>
<p><em>«Un barlume di speranza in questi tempi tetri: l’Europa è ancora
un posto dove i principi contano qualcosa. Teniamolo a mente.»</em></p>
</blockquote>
<h3 id="punti-chiave-della-lettera"><strong>Punti chiave della
lettera</strong></h3>
<ul>
<li><p><strong>Consenso non libero né informato</strong>: Il consenso
raccolto attraverso il modello “Pay or OK” non soddisfa i requisiti del
GDPR, poiché l’utente è indotto a scegliere l’opzione apparentemente
meno onerosa senza comprendere il valore dei propri dati
personali.</p></li>
<li><p><strong>Favorisce gli attori dominanti</strong>: Il modello
avvantaggia le grandi piattaforme di pubblicità profilata, limitando le
alternative per gli editori.</p></li>
<li><p><strong>Opacità nella gestione dei dati</strong>: L’utente non
può realisticamente comprendere o controllare l’uso dei propri dati,
considerando il numero elevato di partner coinvolti.</p></li>
<li><p><strong>Esistono alternative legittime</strong>: La pubblicità
contestuale e modelli freemium con accesso limitato ai contenuti
rappresentano soluzioni tecniche e legittime che rispettano la privacy
dell’utente.</p></li>
</ul>
<h3 id="contesto-normativo-europeo"><strong>Contesto normativo
europeo</strong></h3>
<p>La <strong>consultazione sembra ridondante e rischiosa</strong>: Il
quadro normativo europeo ha già chiaramente messo in discussione la
legittimità del modello “Pay or OK”. Non appare dunque necessario
avviare una consultazione che rischia di riaprire un dibattito normativo
su basi già consolidate. Tuttavia, permane una zona grigia poco
presidiata: la distinzione tra grandi piattaforme digitali e piccoli
editori. In molti casi, anche testate considerate “minori” appartengono
a gruppi editoriali che condividono infrastrutture tecniche e aggregano
dati tra più testate, dando origine a forme di trattamento complesse e
opache. Questa struttura rende più difficile per gli utenti esercitare i
propri diritti, comprendere chi tratti i dati, e riconoscere le
implicazioni reali delle proprie scelte di consenso. Senza criteri
chiari, il rischio è che si legittimino prassi scorrette da parte di
operatori formalmente “piccoli”, ma sostanzialmente simili ai grandi
conglomerati in termini di impatto sui diritti digitali.</p>
<p>La lettera fa riferimento all’<strong>Opinione EDPB 8/2024</strong>,
che sottolinea la necessità di valutazioni caso per caso per definire
cosa sia una “grande piattaforma online”. Si critica il rischio che le
linee guida italiane equiparino piccole testate indipendenti e grandi
gruppi editoriali, sottraendo questi ultimi a un esame accurato.</p>
<p>Inoltre, si menziona la recente <strong>sentenza della Corte
d’Appello di Bruxelles</strong>, che ha dichiarato illegittimo il
framework (TCF) su cui si basano molti dei consensi raccolti per la
pubblicità profilata.</p>
<h3 id="sottoscrizione-della-lettera-aperta"><strong>Sottoscrizione
della lettera aperta</strong></h3>
<p>La lettera è consultabile all’indirizzo: <a
href="https://paga-o-stacce.github.io">https://paga-o-stacce.github.io</a>,
e si puà aggiungere la propria firma all’email che sarà inviata via PEC
al Garante, con termine ultimo della collezione 5 Giugno 2025:</p>
<p>È possibile sottoscrivere la lettera aperta all’indirizzo:
https://cryptpad.fr/form/#/2/form/view/EPjteht4EqD5d3c0kc8knQgbSb7FqzLnkhg-wKhfuVo/</p>
<p>p.s. la piattaforma scelta per questa raccolta, cryptpad.fr,
garantisce la crittografia dei dati conservati ed è un’azienda
Europea.</p>
<h3 id="todo">TODO</h3>
<p>Riferimenti DataKnightmare da mettere</p>
<h3 id="todo-1">TODO</h3>
<p>Collezionare alcune citazioni</p>
